---
layout: post
title: "Ero ebbro, stanco e dolorante, ma mi ero ripromesso di non mollare."
date: 2018-07-10
author: The Evil Lawyer
tags:
  - Scrittura
category: blog
blog: true
---

Almeno non a quel punto. 

La serata era stata a dir poco frenetica.
  
Ero uscito quasi per caso e mi ero fermato in uno di quei nuovi locali alla moda che ultimamente stavano nascendo come funghi in Corso Cavour.

Verona da piccola e tranquilla città di provincia si stava trasformando in una metropoli dal volto internazionale, o almeno così dovevano aver pensato le persone che, pochi mesi prima, avevano inaugurato lo Yard Restaurant.

 La struttura era imponente, non avevo visto mai nulla di simile prima, già dall’entrata si respirava un’atmosfera diversa, non sembrava di essere in una piccola città di provincia, ma si veniva spiazzati dal clima delle grandi metropoli nord americane.

Un cameriere, vestito di tutto punto, mi aveva accolto chiedendomi se avessi riservato un tavolo. 

\<\< mi spiace ragazzo ma non ho proprio prenotato. Sono in libera uscita e questo locale mi sembrava proprio un posto favoloso per sbronzarsi\>\>

Lui mi guarda, abbastanza attonito per la risposta. Si ricompone, si impedisce e mi risponde in modo assolutamente formale.

\<\<signore, ci sarà da aspettare per cenare, ma se desidera nell’attesa può accomodarsi nella zona Airstream e godersi uno dei nostri cocktail speciali\>\>

Perfetto, non ho troppa fame in fondo, e preparare lo stomaco con un bel Negroni, magari sbagliato, mi ricorderà i bei tempi passati, quando uscivo solo per soddisfare una sete che a tratti, nella mia vita, avrei definito atavica, senza rischiare di allontanarmi troppo dal vero o di esagerare.

Il locale era frequentato dal bel mondo.

Imprenditori con mogli al seguito. Professionisti di tutti i settori accompagnati da appariscenti vallette. Giovani rampanti agli occhi dei quali il mondo è tutta una grande opportunità della quale godere fino a quando le forze non verranno a mancare.

Li osservo, in disparte, con un pizzico di invidia, sicuro di apparire, se non invisibile, sicuramente diverso ai loro occhi.

Per tutta la vita, soprattutto durante l’età dell’adolescenza, avevo cercato di uniformarmi ai vari gruppi con i quali avevo avuto occasione di intrattenere rapporti, ma ora a trentatré anni suonati, mi sentivo quasi liberato da questa mia diversità.

Niente più etichette, niente più dress code, niente più formalismi, addio alle esagerazioni, ora mi potevo finalmente rilassare e godere il momento.

O almeno così credevo fino a quella sera.

Mi avvicino al bancone del bar, districandomi tra i tavoli che affollano una saletta laterale.

Che poi definirlo bancone del bar forse, in questo caso, è troppo riduttivo.

Allo Yard Restaurant la parola d’ordine era stupire, si capiva subito. 

L’Airstream evocato, con estrema naturalezza dal ragazzo in entrata, non era altro che un caravan americano di ragguardevoli dimensioni, in acciaio inox specchiato che oltre a riflettere il i corpi ed i volti del _Belmondo_, fungeva da contenitore per ogni genere di alcolico che la mente e lo stomaco degli avventori potessero desiderare.

Per il barman che si trovava al suo interno doveva essere una sorta di paradiso in terra o almeno questa era l’idea che personalmente mi ero fatto guardando il piccolo uomo che si trovava al suo interno.

Pensai che l’effetto fosse terribilmente voluto. Un gigante della strada imprigionato tra quattro mura che a sua volta costringeva al suo interno una sorta di barman lillipuziano per ribilanciare, in un qualche modo, il senso della proporzione.

Dio, se esisiteva, aveva sicuramente un grande senso dell’umorismo.

Nel nostro caso, allo Yard Restaurant, le veci di Dio le faceva un ragazzone di aspettare mediorientale, fisso ed immobile al bancone d’ingresso.

Sicuramente doveva essere originario di qualche stato arabo, forse era un emiro del Dubai sotto mentite spoglie, indifferente al trambusto che gli si stagliava tutt’attorno, svettava come la guglia del Burj Khalifa dietro a quel suo desk in cemento.

\<\<Mi faresti un Negroni bello carico?\>\> 
\<\<Mi spiace ma allo Yard non facciamo Negroni, se vuoi qualcosa di banale o di già visto è pieno di locali qui attorno\>\> mi risponde seccato Lilliput.
\<\<Allora è proprio vero quello che si dice attorno nani, che sono delle carogne di sicuro perché hanno il cuore troppo vicino al buco del culo\>\>
Brontolo mi fissa, con lo sguardo assente e pieno d’odio. Di sicuro non ha apprezzato la citazione di De Andrè, con la sola differenza che davanti a me non si staglia un giudice ma semplicemente un barista stronzo.
\<\<Sei agitato amico? Se vuoi una camomilla te la posso fare anche qui\>\>
\<\<Turbato più che altro, mi chiedevo se fossi stato così occupato ad essere molesto con i clienti da dimenticarti di crescere\>\>  
Cucciolo sta per scoppiare, l’ira lo divora da dentro, glielo leggo dal movimento delle mani che continua ad aprire e a chiudere stringendo i pugni.
Capisco che tra di noi non è scoccata la scintilla quindi la smetto di amoreggiare e mi focalizzo sul mio obbiettivo primario: devo placare i miei sensi con una massiccia dose di alcol. Si fotta il nano e tutte le sue provocazioni da frustrato.
\<\<Amico siamo partiti con il piede sbagliato, me ne assumo la responsabilità. Quando sono assetato so essere un vero stronzo. Quali sarebbero questi particolarissimi cocktail che servite qui allo Yard?\>\>
Il novello Schindler mi allunga una lista smisurata sia nelle dimensioni che nel contenuto. 
Lo so, non sono capace di trattenermi. E’ stato più forte di me. Come una forza irresistibile.
\<\<Pensavo mi avresti passato la lista dei migliori cocktail del locale, non l’elenco del telefono. Senti fammi una bella media che non vorrei morire disidratato mentre cerco di leggere il vocabolario etimologico che stringo tra le mani\>\>
L’aiutante di Moira Orfei mi scruta, incredulo per la mia sfacciataggine, il suo sentimento per il sottoscritto è un misto fra repulsione totale e ammirazione incondizionata.
I’ve got balls. 
\<\<Niente birra alla spina, mi spiace deluderti posso offriti una bella mistura di gin,rum, lime e Campari\>\>.
Yes man, penso fra me e me. Finalmente si ragiona. Si parte per un viaggio alcolico in perfetto stile cacciabombardiere.
Mi ricordo, dal nulla, le parole di mia mamma \<\<Esci per dare il peggio di te anche questa sera? Cerca almeno di contenerti e di non farci vergognare. Poveri noi. Il tuo comportamento sconsiderato sta uccidendo tuo padre\>\>.
Bizzarro come tutti questi episodi mi tornino alla memoria solo adesso, a meno di una settimana dal parto di mia moglie.
Gemelli. Ricordo il giorno della prima ecografia. Era un mercoledì mattina. L’ora era tarda. Avevo una fame terribile e la mia concentrazione era rivolta più che allo schermo dell’ecografo al pranzo che tra poco avrei consumato. Magari un bell’hamburger gourmet, per festeggiare la prima ecografia.