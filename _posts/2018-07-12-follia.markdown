---
layout: post
title: "FOLLIA"
date: 2018-07-12
author: Carloalberto Rigo
tags:
  - Scrittura
category: blog
blog: true
---

Mi piace pensare che in un qualche modo, imperscrutabile, quello che facciamo quotidianamente abbia un significato.

Nella maggior parte dei casi si tratta di semplice mania di protagonismo, in quanto in realtà nessuno considera neppure lontanamente minimamente le nostre azioni, ma si sa la speranza, tra i sentimenti umani, è l’ultima a morire.

Avevo quattro soci.

Già questo _incipit_ dovrebbe farvi capire quanto densa di dolore possa essere la vicenda che mi ha visto, mio malgrado, coinvolto.

Avevo quattro soci:

1. Alberto, il cre-ativo, mezzo genio, immischiato in tutte le operazioni imprenditoriali di maggior successo della città;
2. Jacopo, il pasticcere, a cui piaceva, in modo irresistibile, intortare, soprattutto le persone e queste a loro volta sembravamo amare i suoi manicaretti. Prima estremamente dolci ed inebrianti poi amari e aspri, di quei bocconi che proprio non riesci a mandare giù, tanto Cher poi ti si bloccano in gola e finisci per soffocare.
3. Andrea da WallStreet, anche se i natali realmente li aveva avuti da San Martino Buon Albergo. Per lui i soldi non erano un problema, non smetteva di ripetere questa frase, quasi fosse un mantra. Ed aveva ragione. Terribilmente ragione. Per lui i soldi non erano un problema, in quanto non avendone, si curava unicamente di trovare un socio da abbindolare a da spennare.
4. Davide, un ragazzo dall’intelligenza caratterizzata dal segno negativo. Sul pezzo, figa, BP, champagne, disinteressatevi, gestito. Queste erano le sue parole chiave. Al pari del suo degno compagno Andrea, non capiva che per portare avanti un progetto non bastava ostentare sfacciataggine imprenditoriale da bullo di paese ma qualche skill, alla fine la devi pur avere. 